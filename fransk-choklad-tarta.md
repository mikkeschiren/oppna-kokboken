# Fransk chokladtårta



## Ingredienser
* 200 g mörk choklad
* 200 g smör
* 3 ägg
* 2.5 dl socker
* 3 dl vetemjöl

### Glasyr
* 25 g smör
* 1 dl vispgrädde
* 150 g mörk choklad



Smält chokladen och smöret i en kastrull på svag värme. Rör om då och då.
Vispa ägg och socker vitt och pösigt. Rör ner mjölet i äggvispet.
Tillsätt chokladblandningen och rör sedan ihop alltsammans till en jämn smet. Häll smeten i en smord form med löstagbar kant, ca 26 cm i diameter.
Grädda på galler i nedre delen av ugnen i 175°C, ca 30 min. Den ska inte vara genomgräddad, utan krämig inuti. Låt tårtan svalna något innan du lossar den och stjälper upp den. Låt tårtan kallna.
Hetta upp smör, grädde och choklad till glasyren på svag värme. Rör alltsammans till en jämn smet. Låt den svalna något. Bred glasyren över och runt kanterna. Ställ tårtan svalt.
Vispgrädde smaksatt med konjak är gott att servera till.